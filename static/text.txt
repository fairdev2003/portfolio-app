Hejo.
Dzisiaj był mega dziwny dzień. Jak zwykle wstaję w ogromnym chaosie z łóżka, ale dzisiejszy dzień był inny, bo wziąłem prysznic rano — co jest absolutnie do mnie niepodobne. Zazwyczaj budzę się przez pół godziny i zbieram się w biegu. Często zdarza się, że po drodze zapominam wielu rzeczy. Już nie pamiętam, kiedy ostatni raz zrobiłem sobie śniadanie.

Moje życie to ciągły chaos. Mam tyle rzeczy w głowie, a wcale dużo nie robię. Od jakiegoś czasu zmagam się z kompletnym brakiem motywacji. Czuję się sam z tymi wszystkimi problemami. Mam ogromne wahania nastroju – raz jestem radosny, a przez większość czasu czuję się albo zdenerwowany, albo pusty, albo smutny. Nie jestem pewien, czy to depresja – raczej zakładam, że wszystko jest spowodowane jednym problemem, czyli moją chorobą.

Odkąd się o niej dowiedziałem, zupełnie nie umiem się z tym pogodzić. Żeby nie zwariować, zacząłem bawić się w tworzenie stron internetowych. Przez dłuższy czas uciekałem w to i dawało mi to ogólną satysfakcję, ale od jakiegoś czasu kompletnie mnie to nie cieszy. Jakbym zapomniał, jak się to robi – choć wiem, że to nieprawda. Często siedzę przed monitorem i kompletnie nie wiem, co mam ze sobą zrobić.

Kiedy już tak się dzieje, to zamiast pójść spać, wychodzę i chodzę po Krakowie w jakimś amoku. Czuję się nieszczęśliwy w tym wszystkim. Mimo różnych myśli mam nadzieję, że jakiś lekarz w końcu powie mi: „wszystko jest okej, możesz się rozwijać”. Ale raczej wiem, że tak się nigdy nie stanie.

Żyję z dnia na dzień. Nie mam żadnych planów. Boję się, że tak będzie już zawsze. Że zawsze będę nieszczęśliwy. Przez te wahania nastroju często nie wiem, kim jestem – jakby przez tę chorobę ktoś zabrał mi część mnie. Czuję się jak „gorszy model człowieka”, który nie zasługuje na miłość.

Wracając z pracy, chciałbym się rozwijać, ale ze względu na moją przypadłość po prostu nie mogę. Z każdym dniem czuję się coraz słabszy. Bardzo się jednak cieszę, że ostatnio pojawiła się w moim życiu jedna osoba, która chce mi pomóc. Jestem wrażliwą osobą i naprawdę się wzruszyłem, gdy specjalnie przyjechała do mnie, mimo że miała ważne plany na kolejny dzień. Serio.

Od miesiąca nie rozmawiam z rodzicami. W zasadzie już od roku z nimi nie mieszkam. Wyprowadziłem się głównie dlatego, że męczyła mnie cała ta sytuacja. Przez rok po zdaniu matury kompletnie nie mogłem znaleźć pracy. Żaden lekarz nie chciał mi podpisać zaświadczenia, że mogę pracować – a przez to trudno było mi cokolwiek znaleźć.

Mimo że byłem już wtedy w bardzo złej kondycji psychicznej, to rodzice, robiąc mi awantury o brak pracy, w ogóle mi nie pomagali.

